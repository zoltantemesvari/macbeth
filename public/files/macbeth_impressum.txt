# Impresszum
Fordította és a webapplikációt készítette: [Temesvári Zoltán](https://www.linkedin.com/in/zoltantemesvari/)

A fordítás a Jonathan Bate és Eric Rassmussen által szerkesztett kritikai kiadás alapján történt ([Royal Shakespeare Company 2009, Macmillan](https://www.amazon.co.uk/Macbeth-RSC-Shakespeare-William/dp/0230576206/ref=sr_1_1?crid=3AH40U3CP7EGG&keywords=macbeth+jonathan+bate&qid=1700986961&sprefix=macbeth+jonathan+bate%2Caps%2C208&sr=8-1))

A fordítást a szerző [Creative Commons Attribution-NonCommercial 4.0 International licensz](https://creativecommons.org/licenses/by-nc/4.0/#) alatt helyezi publikus domain-ben, mi szerint:
- Ön szabadon másolhatja és terjesztheti a művet bármely médiumon keresztül és bármely formában
- A mű bármely részlete szabadon adaptálható és tetszés szerint felhasználható  
    **Amennyiben**:
    - **A szerzőt minden esetben fel kell tüntetni** - A szerzőt (Temesvári Zoltán) minden esetben fel kell tüntetni és a [licenszre](https://creativecommons.org/licenses/by-nc/4.0/#) is hivatkozni kell (linkelni).
    - **Nem engedett az üzleti célú felhasználás** - [Üzleti célra](https://creativecommons.org/licenses/by-nc/4.0/#) a mű nem felhasználható.
    **Üzleti célú felhasználásra a szerző adhat engedélyt.**

A borítón Gustave Dore "The Scottish Highland" című festménye látható (1875, Toledo Museum of Art, US)

Kapcsolatfelvétel: [hello@macbeth.hu](mailto:hello@macbeth.hu)

## A fordító jegyzete
Fordításomban próbáltam lehántani a Shakespeare-re rakódott pátoszt.

Shakespeare, a jó értelemben vett vásári komédiás, elsősorban igényes szórakoztatásra törekedett. Macbeth, bármennyire is véres dráma, tele van komédiai elemekkel és közönségre kacsintásokkal és szójátékokkal.

Sajnos az eredeti szöveg csak kiegészített, átszerkesztett, közvetlen színpadra adaptált formában maradt ránk, amiből nehéz teljes bizonyossággal megállapítani, hogy mi a betoldás és átírás. A jelenlegi konszenzus szerint minimum a "boszorkányok" feltupírozása és Hekaté, mint főboszorkány szerepeltetése Thomas Middleton kreációja.
Ennek szellemében nálam a "boszorkányok" a társadalom peremén élő nővérek, afféle javasasszonyok, a görög tragédiák jósai. A Hekatét szerepeltető színeket teljesen elhagytam.

A fordítást készítve folyamatosan az lebegett a szemem előtt, hogy miként szeretném látni Macbeth-et a színpadon. Értelmezésemben a dialógusokban a szereplők mai nyelven beszélnek, a monológokban pedig a költőien.
Míg a zene nyelve univerzális, tehát egy Bach-zenemű évszázadok múlva is befogadható és érthető, addig a beszélt és írott nyelv folyamatosan változik. Shakespeare közel 500 éve keletkezett remekművei igénylik és megérdemlik az újrafordítást időről-időre, hogy az angol zseni üzenete minden generáció számára friss maradjon.