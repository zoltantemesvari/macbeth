# Második felvonás
## Első szín. Macbeth várának udvara.

*Belép BANQUO és FLEANCE, aki egy fáklyát tart előtte*

### BANQUO
Mennyi idő lehet, fiam?
### FLEANCE
Lement már a hold, de nem ütött az óra.
### BANQUO
Pedig éjfélkor megy le.
### FLEANCE
Szerintem egy kicsit később, uram.
### BANQUO
Nesze, kicsit vidd a kardom.    
A csillagok is spórolnakelm-,     
Minden gyertyát elfújtak.   
Ólomnehezek a tagjaim,  
Mégsem megy az alvás:   
Nyájas angyalok, csitítsátok    
Az istenverte emlékeket, melyek      
Nem hagynak pihenni!    

*Belép MACBETH és egy fáklyás szolga*

Add vissza gyorsan a kardom.    
Ki az ott?
### MACBETH
Barátod.
### BANQUO
Hát nem alszik még, jóuram?     
A király már már lefeküdt:      
Rendkívűl jól érezte magát,     
Házad népét bőkezűen megjutalmazta,     
Nejed végig magasztalta,    
Ő egy gyémántot kapott  
És végül a király, mikor ütött az óra   
Iszonyú elégedetten tért nyugovóra. 
### MACBETH
E rövid idő alatt ennyi tellett tőlünk.     
Ennél sokkal többre lettünk volna képesek,  
Ha felkészülhettünk volna.
### BANQUO
Minden jó volt így.     
Múlt éjjel a három fura nőről álmodtam:     
Neked igazad jósoltak!      
### MACBETH
Nem gondolkoztam ezen...    
De ha később lesz egy nyugodt óra,      
Elbeszélgethetünk róla,     
Természetesen, csak ha neked is megfelel.
### BANQUO
Neked bármikor ráérek.
### MACBETH
Ha lojális leszel hozzám,       
Hidd el, nem bánod meg.
### BANQUO
Ehhez nincs mit hozzátenni,     
Bár megjegyzem: magamhozvaló az eszem,  
És a megfelelő időben pártállásom   
Nyilvánvalóvá teszem.
### MACBETH
Pihenj jól!
## BANQUO
Köszönöm és te is, jóuram.

*BANQUO és FLEANCE kimegy*

### MACBETH
(*A szolgához*)
Eredj szólj úrnődnek, hogy azt kérem,
Mihelyst az italommal elkészült,
Csengessen. Aztán menj lefeküdni.

*Szolga kimegy*

Ez hát a tőr előttem,
Markolatával felém?
Megfoghatlak?
Noha nem vagy még az enyém,
De jól látlak - vajon
Ez a halálos vízió
Megmarkolható?
Vagy csak képzelt tőr vagy, egy ábra?
A felhevült agy kósza délibábja?
Vagy nagyon is látható,
Formád oly tapintható,
Gyilkos kézbe simuló?
Úgy irányítottad életem,
Hogy pont ilyen műszer kelljen nekem,
Szemem becsapja a többi érzékem,
Így azok már nem érnek semmit sem.
Azt is látom, hogy
A pengéden és a markolaton
Vérpatak csorog, ami még az előbb
Tisztának tűnt; de ez nem lehet:
Alighanem csak véres terveim
Csalják meg szemem.
Most a világ e felén
Minden sötét, dermedt,
A természet is elernyedt,
Gonosz álmok kísértenek,
Boszorkányok gyülekeznek
Néma áldozatot ölnek,
Szőrös őrük a farkas, ki egy szirt fokán
Üvöltéssel trombitálja össze őket,
Titkos szeánszuk okán.
Én az erőszaktevő, mint egy szellem
Suhanok Tarquin nyomdokán.
És bár a föld kemény, szikár,
Lépteim puhák,
Ne hallja meg a házam,
Hogy merre visz a lábam,
Valami nincs rendben,
Félek, a kövek mind beszélnek,
Csikorgásuk elárulhat a hullacsendben.
Szavakkal csak megy az idő,
Király még él e fenyegető órán:
A sok tétovázás jeges lehellet
A cselekvés tarkóján!

*Csengő szól*

Ennyi volt, mennem kell, ez a csengőhang!
Duncan, meg ne halld, hogy neked ütött a harang,
Ami a mennybe vagy a pokolba hív.

*Kimegy*

## II. szín. Ugyanott.

*Macbethné bejön és megáll a király szobájának ajtaja előtt*

### Machbethné
Mi őket elkábította, a bor, az én tudatom kiélezte,
A szer, mi kioltotta őket, felszította tüzem.
Shh, Mi ez a hang?
...Csak bagoly huhog, a haláljelző, aki durva éjt igér.
Igaza van: az ajtó nyitva,
A padlón részeg szolgák őrködnek horkolva,
A mérgezett bortól, melyet tőlem kaptak
Mint a zsák, kidőltek:
Innentől már csak a természet dolga,
Hogy életben hagyja-e őket!
### MACBETH
*Bentről*
Ki van ott, mi van?
### Macbethné
Basszus, azt hittem az őrök felkeltek,
És királyt Macbeth nem ölte meg.
Romlásba dönt a próbálkozás,
Ha nem követi tett.
Csitt! Én kikészítettem tőreiket,
Amiket férjem biztosan észrevett.
Ha nem hasonlítana úgy alvó apámra,
A király, esküszöm, én szúrtam volna le!

*MACHBETH belép*

Férjecském!
### MACBETH
Hát megtettem. Nem hallottad a zajt?
### Macbethné
Csak a bagolysikolyt és tücsökrajt.
Mondtál valamit?
### MACBETH
Mikor?
### Macbethné
Most.
### MACBETH
Ahogy kijöttem?
### Macbethné
Igen.
### MACHBETH
Shh...ki alszik a szomszéd szobában?
### Macbethné
Donalbain, Duncan fia.
*Macbeth lenéz a kezeire*
### MACBETH
Hát ez elég szomorú látvány...
*Macbethné is lenéz*
### Macbethné
Méghogy szomorú! Ez hülyeség.
### MACBETH
Ketten lehetnek, mert
Az egyikőjük álmában nevetett,
A másik felkiáltott: "Gyilkosság!"
Felébredtek
Ott álltam és hallottam őket,
Ahogy újra álomba imádkozták egymást.
### Macbethné
Abban a szobában ketten alszanak...
### MACBETH
Az egyik így szólt: "Isten segítsen meg minket!"
A másik erre áment mondott,
Mintha észrevettek volna engem, a hóhért.
Rettegésük hallván, áment nem mondhattam,
Mikor Istenhez szólt fohász.
### Macbethné
Ezen most ne rágódj!
### MACBETH
Dehát hogy nem tudtam kiejteni, hogy "Ámen!"?
Torkom elszorult, pont, mikor isteni segítségre
Lett volna leginkább szükségem.
### Macbethné
Ilyen tett után
Felejtsd el a imát,
Különben mindketten beleőrülünk.
### MACBETH
Mintha egy hangot hallottam volna,
Mely azt sikoltja:
"Kelj fel! Macbeth az álmot gyilkolja!"
Az ártatlan álmot,
Az álmot:
Gyűrött gondok vasalóját,
A kis mindennapi halált,
A meleg fürdőt nehéz munka után,
Fájó elmék balzsamát,
Tápláló főfogást
Az élet ünnepének asztalán, ---
### Macbethné
Miket zagyválsz te itt össze?
### MACBETH
Visszhangzott az egész házban:
"Glamis, az álomgyilkos!
Ne jöjjön álom soha többé,
Se Cawdor se Macbeth szemére!"
### Macbethné
Mégis ki kiáltott volna így?
Vitéz grófom, miért pazarlod nemes 
Erőd ilyen agymenésekre?
Menj, mosd le kezedről
A szennyes szemtanút.
Miért hoztad ki a tőröket egyáltalán?
Bent a helyük az alvó őrök oldalán,
Menj és kend be őket vérrel talán.
### MACBETH
Sehová se megyek.
Még rágondolni sem merek,
Hogy mit tettem,
Nemhogy újra ránézni.
### Macbethné
Te pipogya!
Na, add ide tőröket.
Tekintsd a benti látványt képnek:
"Egy halott alvókkal" csendélet.
Olyan vagy, mint a gyerek,
Aki az ördögfestménytől remeg.
Összevérzem a szolgák arcát,
Hogy bűnük megmutassák.

*Kimegy. Kopognak*

### MACBETH
Mi ez a kopogás?
Miért rándulok minden zajra?
Milyen kezek ezek itten?
Jajj, kikaparják szemem...!
Vajon elegendő lesz-e
Neptun oceánjainak minden vize
Hogy tisztára mossa kezem?
Nem...előbb fogják bűnös kezeim
A világ tengereit
Vérvörösre festeni!

*Visszajön Macbethné*

### Macbethné
Egyszínűek a kezeink, de 
Szégyen lenne, olyan sápadt lennék, mint te!

*Kopogás hallatszik*

Kopogást hallok a déli kapun.
Vonuljunk vissza szobánkba,
Egy kis víz lemossa tettünk:
Milyen egyszerű is lesz!
Bár látom, téged elhagyott a lelkierőd.

*Kopogás hallatszik*

Csitt! Újra kopognak!
Vedd fel hálóruhád, nehogy azt higyjék,
Hogy nem aludtunk. 
Jobb, ha nem merülsz el gondolataidban!
### MACBETH
Tettem tudatában talán jobb is lenne, ha nem gondolkodnék.

*Újra kopognak*

Kopogás, ébreszd fel a király! Bárcsak fel tudnád...!

*Kimennek*

## III. szín. Ugyanott.

*Kopogás hallatszik. A Portás lép be*

### Portás
Ez aztán a kopogás! Erre már a pokol kapuját is
Kinyitották volna!
*Kopogás folytatódik*
Kopogj csak... Ki kopog, mondd meg Belzebub nevében!
Talán nagyravágyó paraszt,
Aki végül felkötötte magát:
Bújj csak be, de legyen elég kendőd,
Mert itt megizzasztanak!
*Kopogás*
Kipp-kopp, ki az ott, a hogyishívják...másik ördög nevében!
A nagy álszent csuhás, ki esküvel mindkét oldalt
Ámította, de a felségárulás bűne alól magát
Kidumálni és a mennybe dumálni nem tudta.
Hát gyere csak, te nagy álszent!
*Kopogás*
Kipp-kopp, ki kopog? Talán egy angolszabász,
ki vásznat lopott éveken át:
Gyere csak be, szabász, itt
Aztán felfűtik a vasalódat!
*Kopogás*
Na ezek nem hagyják alább! Te meg ki vagy?
Pokolnak ez a hely marha hideg, 
Nem is leszek többet pokolportás: 
Csak jólesett mélázni azon,
Hogy beengedek néhány szakit, kiket élveteg
Életük után a gyehenna tüze vár.
*kopogás*
Jól van már! Könyörgöm, egy kis baksis adjatok.
*Kinyitja a kaput*
*Belép MACDUFF és LENNOX*

### MACDUFF
Későn feküdtél le, haver, hogy nem tudsz felkelni?
### Portás
Bevallom, mocskos sokat vedeltünk, uram, kábé kettőig.
És az ital három dolgot különösen kiprovokált.
### MACDUFF
Mégis, miket provokált?
### Portás
Hehe, uram, vörös orrot,
Durmolást és hugyozást.
A negyediket, a bujálkodást
Provokálja is meg nem is.
Felizgat, de le is lankaszt.
Az alkohol a dugás prókátora:
Segíti és kinyírja,
Beindítja és lefullasztja,
Rábeszéli és letöri,
Felgerjeszti és lekonyítja.
És végén ágyba dugja,
Átveri, aztán lelép.
### MACDUFF
Látom, az ital téged jól átvert múl éjjel.
### Portás
Inkább meg, uram. Torkomat elkapta, de én nyomtam le!
Párszor ledöntött, pedig én döntöttem le,
És mivel nem szeretem a mókát,
A végén nagy nehezen lebirkóztam a rókát!
### MACDUFF
Gazdád ébren van?
*MACBETH bejön*
Kopogásunk felkelthette, itt is van.
### LENNOX
Jó reggelt, nemes úr!
### MACBETH
Jó reggelt mindenkettőtöknek.
### MACDUFF
Ébren van a király, vitéz gróf?
### MACBETH
Még nem.
### MACDUFF
Utasított, hogy keltsem fel korán.
Én meg majdnem lekéstem róla.
### MACBETH
Odaviszlek hozzá.
### MACDUFF
Tudom, hogy ez nem nagy gond neked.
### MACBETH
Jólesően fájdalmas ez a munka.
Itt az ajtaja.
### MACDUFF
Bátorkodom felébreszteni,
Ha már ezzel bízott meg.
*Kimegy*

### LENNOX
A király továbbmegy ma?
### MACBETH
Igen, úgy határozott.
### LENNOX
Zűrös volt az éj,
A házunk kéménye ledőlt
És azt mesélik,
Furcsa siránkozást és
Halálsikolyokat vitt a szél,
És egy borzalmas gyögés
Káoszt és szörnyű felkelést igért.
A gyászos idő frissen keltetett
Egy titokzatos vészmadárt,
Mely rikácsolva
Szállt a hosszú éjen át.
Azt is mondják, még
A lázas föld is remegett,
Mintha a hideg rázta volna meg.
### MACBETH
Ez brutális egy éj volt...hát igen!
### LENNOX
Nem hiszem, hogy valaha átéltem ilyet!

*Macduff visszatér*

### MACDUFF
Ó minő borzalom! Szívvel fel nem fogható,
Ésszel fel nem mérhető!
### MACBETH és LENNOX
Mi van, mi a baj?
### MACDUFF
A káosz főművet kreált!
Egy szentségtörő gyilkos feltörte
Isten felkent szentélyét
és kilopta onnan az élet fényét!
### MACBETH
Miket beszélsz? Milyen szentély?
### LENNOX
Úgy érted: Felség?
### MACDUFF
Ha benéztek a szobába,
Garantálom, Hogy azonnal kővé váltok:
Ne kérjétek, hogy én mondjam el,
Menjetek, és győződjetek meg róla ti magatok.

*MACBETH és LENNOX kimegy*

Mindenki keljen fel! Verd félre a vészharangot!
A királyt meggyilkolták!
Banquo és Donalbain! Malcolm! Keljetek fel ti is!
Rázzátok le az álmot, ezt a kis műhalált és
Tekintsétek magát, az igazit!
Fel, mindenki, a pusztulás tablója adott!
Sírjaikból támadt szellemként járjatok,
Hogy lássátok ezt a horror-kirakatot!
Kongass már!

*A harang megkondul, belép Macbethné*

### Macbethné
Mi az sűrgős ügy, mely miatt ilyen
Sokkoló zaj veri fel a házam?
Mond már!
### MACDUFF
Ó drága hölgyem,
Ne akard hallani,
Nem ily finom női fülnek való,
Amit kénytelen lennék mondani.

*Banquo belép*
Ó Banquo, Banquo,
Meggyilkolták király urunk!
### Macbethné
Úristen, micsoda? A mi házunkban?
### BANQUO
Bárhol is...ez kegyetlen!
Drága Duff, könyörgöm,
Mondd, hogy ez nem igaz!

*Újra belépnek Macbeth, LENNOX es ROSS*
### MACBETH
Ha esetleg ezt nem értem volna meg,
Szerencsésen ért volna véget életem.
De ettől a pillanattól kezdve
Létem értelme elveszett, nekem
A siker és hírnév csak halott játékszerek,
Életem bora elapadt,
Hordómban csupán az üledék maradt.

*Belép MALCOLM és DONALBAIN*

### DONALBAIN
Mi a gond?
### MACBETH
Hát még nem tudod? Véretek kútja, forrása,
Eredete száradt ki...
### MACDUFF
Királyi atyátokat meggyilkolták.
### MALCOLM
Ó..dehát kicsoda?
### LENNOX
Alighanem a szolgák a szobában tették,
Láttam, hogy arcukra és kezükre száradt a vér,
Tőrjeiket, miket ágyukon hagytak, le sem törölték.
Csak ott ült és bámult bambán a két barom,
Hogy tudtunk megbízni bennük, azt nem tudhatom.
### MACBETH
Ó, remélem megbocsátod, de hirtelen dühömben
Mindkettőt megöltem.
### MALCOLM
De hát hogy tehettél ilyet?
### MACBETH
Hát talán te tudnál egyszerre
Világos fejű, de zavarodott lenni,
Higgadt, de dühös, vagy hűséges, de tartózkodó?
Megmondom: nem tudna senki!
Iszonyú haragom útjába nem állhatott a tiszta ráció.
Ahogy ott feküdt Duncan, hófehér bőrén kék vére csordogált,
Szélesen tátongó sebein keresztül a pusztulás utat talált.
Mellette mesterségük színébe mártott gyilkosok,
Kik tőrjeiken is otthagyták az undorító alvadt vértokot:
Kérdem én, szerinted képes lett volna bárki,
Akinek helyén van a szíve -
Hogy szeretét ne így mutassa ki?
### Macbethné
Jaj, elájulok!
### MALCOLM
Vigyázz, tartsd a hölgyet!
### MALCOLM
(*félre mondja DINALBAIN-nak)
Miért bénult a nyelvünk, mikor ez az ügy igazából
minket érint?
### DONALBAIN
(*félre MALCOLM-nak)
Mit is mondhatnánk, hiszen itt minden 
Sarokból halálos veszély figyel!
Jobb lesz eltűnnünk,
A könnyek ideje még nem jött el.
### MALCOLM
(*félre DONALBAIN-mak)
Míg menekülünk,
Mély gyászunk is vesztegel!
### BANQUO
Vigyétek a hölgyet!

*Macbethnét kiviszik*

Mikor didergő pucér habtestünk
Újra ruha mögé rejtettük,
Találkozzunk, hogy jobban
Megvitassuk ezt véres eseményt!
Bár félsz és aggály nyomja lelkünk,
Isten színe előtt esküszöm,
Hogy leleplezem e felséggyilkos
Csalárd fondorlatot.
### MACDUFF
Én is esküszöm!
### Mindenki
Esküszünk!
### MACBETH
Gyorsan kapjunk fel magunkra valami rendes göncöt,
És találkozzunk a csarnokban rögtön!
### Mindenki
Úgy legyen!

*Mindenki el, kivéve Malcomot és Donalbaint*

### MALCOLM
Mit fogsz tenni?
Javaslom, ne vegyüljünk velük:
Gazemberek a gyászt könnyen tettetik.
Én inkább Angliába szököm.
### DONALBAIN
Én meg Írországba. 
Szétvált sorsunk oltalmaz majd bennünket.
Itt az emberek mosolya mögött,
Nem nehéz meglátni az ördögöt.
Minél közelebbi a vérrokon,
Úgy inkább a gyilkosom.
### MALCOLM
A gyilkos dárda útjából jobb időben kitérni.
Ezért nyergeljünk hamar és ne legyünk restek gyorsan lelépni.
Létem meglovasíthatom, hisz nincs egyebem,
Ezen a helyen nem maradt egy fikarcnyi kegyelem.

*Kimennek*






























































